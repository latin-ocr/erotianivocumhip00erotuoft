XXI

In fragmentis disponendis diu multumque liaesitaui.
Atque obscuritatem uitare cupiens uereor, ne in nimiam
abundantiam inciderim. E re enim esse duxi scholia R'‘,
scholia Bffl', scholia V‘' separatim ac plene excudenda
curare, etiamsi fieri non poterat, quin sic nonnulla itera-
rentur. Ordinem autem scholiorum RH, qui in codicibus
est, non retinui, quoniam libri Hippocratici in illis codicibus
uia ac ratione non dispositi sunt; eos in editione mea horum
scholiorum ad ordinem genuinum Erotiani digerere aptius
uisum. Sigla codicum, ex quibus desumpta sunt haec scho-
lia, in fine textus singulorum scholiorum adieci. Scholiorum
Bm et scholiorum Vn ordinem traditum nihil erat cur
mutarem neque opus erat sigla singulis scholiis adicere,
utpote quae suo quaeque codice nitantur.

Agmen claudit Gregorius Corinthius. Atque eae
Gregorii glossae, quae e glossis adhuc in glossario 32 uel
inter scholia Hippocratica seruatis fluxerunt, suo quaeque
loco in testimoniis nominatae sunt¹. Quattuor exscripsi
(fragm. 95—98), quas, quamquam tali auctoritate carent,
quin glossarium ΒῙ continuerit uix dubitauerim.

De nonnullis locis legendis uel explicandis breui dis>
putare in Erano nostro cogito.

Munus Erotiani recensendi abhinc quinquennium mihi a
gubernatore Corporis Medicorum Graecorum delatum est.
Vergente superiore anno dum opus mandatum absoluo,
comperi librarium honestissimum Lipsiensem temporum
iniquitate coactum uolumina parata prelo submittere differre.
Qui mihi nuntius ob causas, quas hoc loco commemorare
supersedeo, perquam ingratus erat. Hermanno autem

DIELS, qua semper fuit erga me humanitate, concedente,
intercedente Vilelmo LVNDSTROM, studiorum meorum

¹ Ε 17. 18. 37. 38. 45. 58. 69. 74. 78. Η 12. Θ 3. 4. 6. Μ 24. 27.
() 42. Π 51. 54. 59. Σ 2. 4. 5. 10. Fragm. 16. 34. 43.

