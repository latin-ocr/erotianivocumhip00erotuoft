xvii

primigeniam copiam glossarii Erotiani restaurandam quam
ad studium illustrandum, quo Hippocratem et Erotianum
medio aeuo amplexi sunt. Idem cadit in V‘l, cuius quat-
tuor scholia ex Erotiano petita omnia in Β2 insunt.

3. DE GREGORIO CORINTHIO.

Pergo ad Gregorium Corinthium. Qui in operis, quod
Περὶ τῶν ἰδιωμάτων τῶν διαλέκτων inscribitur, parte tertia
Περὶ τῆς Ἰάδος διαλέκτου ultimo loco ἕξ 163—191 Erotianum
excerpsit. Quae paragraphi ordine quodam alphabetico
dispositae sunt. Quarum 22 in glossario seruato 32 exstant,
3 fragmentis respondent, quae genuina esse scholiis R“
probatur, 4 neque hoc neque illo loco reperiuntur, sed quin
ex glossario Erotiani fluxerint, nihil est dubii. Est illa
quidem epitoma pertenuis, sed in aperto est glossarium
Erotiani, quo usus est Gregorius, iam ad alphabeticum
ordinem transpositum fuisse, plura tamen seruasse quam
glossarium nobis traditum 82. Gregorius igitur glossarum
pleniore quam quae ad nos peruenit collectione usus est.
Quae epitoma ΒΙ hic appellata est.

4. DE EDITIONIBVS.

De editionibus impressis non opus est multa praefari. Ac
primus quidem sospitator Erotiani Henricus STEPHANVS
fuit, qui in Dictionario medico a. 1564 emisso Erotiani
glossarium primo loco recepit. Codicibus F et D innititur
editio princeps. Ac uir ille de auctoribus Graecis optime
meritus, qua erat sollertia ac doctrina, aut in textu tacite
aut in annotationibus textui additis satis multa menda feli-
citer correxit. Fere eisdem annis, quibus Stephanus edi-
tionem parabat‚ alius uir doctus, in historia anatomes
memorabilis, consilium ceperat Erotiani uertendi, Bartho-
lomaeus EVSTACHIVS Sanctoseuerinas. Codicem A pro
fundamento laboris habuit, Dictionarium medicum statim
editum expilauit, cf. supra p. ιχ. Ex quo intelligitur nos

