PRAEFATIO.

De genuina forma atque indole glossarii Erotiani quid
indagari possit, quot casus asperitates per temporum de-
cursum perpessum sit, qui libri manu scripti, quanti aesti-
mandi sint, quoniam in libro meO, qui Erolianstudien in-
scribitur, pro uirili parte disputaui‚ hac praefatione, ut com-
moditati eorum, qui hac editione usuri ad earn semper
commentationem se relegari aegre ferant, consulam, quae
Studiis illis erui, summatim reseram.

Opus Erotiani, Andromacho archiatro Neronis uel potius
filio eodem nomine dedicatum, singulas glossas eodem or-
dine exhibebat, quo glossographus in singulis libris per-
legendis uocabula notabilia inuenerat (cf. p. 8, 9 sqq).
Haec erat genuina forma, a me Λ littera signata. In duos
deinceps incidit epitomatoreS, quorum quod alter exorsus
erat alter continuauit. Prior — et ipsum et epitomam eius
ΒΤ uoco — saeculo ut uidetur XI post Chr. natum ordinem
primigenium glossarii commutauit. Glossas enim ad ordinem
quendam alphabeticum digessit. Neque tamen ea diligentia
rem egit, ut omnium uniuscuiusque lemmatis litterarum, sed
primae cuiusque solum rationem haberet. Quo factum est,
ut singulae glossae, quae ab eadem littera inciperent, eum
ordinem retinerent, quo sese singulae in forma genuina
excepissent. Quo modo dum seriem pristinam glossarum
conturbat, non paucas etiam omisit, alias contraxit Bt.
Alter epitomator, 32, haud multo post, eodem dico saeculo
aut insequente, uestigiis prioris institit. Vt ordinem a ΒΤ

institutum seruauit, ita in glossis abiciendis decurtandisque
perseuerauit.

