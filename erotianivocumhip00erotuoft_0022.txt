XVIII

ex uersione eius -— quae prouenit a. 1566 Venetiis apud
Lucam Antonium Iuntam —‚ si ex aliquot emendationibus
et coniecturis discesseris, ad artem criticam exercendam
parurn lucrari. Versionem Latinam Eustachii Hieronymus
MERCVRIALIS in editione sua librorum Hippocraticorum
(a. 1588) repetiit; textus Graecus Stephani editioni secundae
librorum Hippocraticorum FOESIANAE (a. 1657) praemissus
est. Neque pluris facienda editio nimis licenter adulte—
rata, quam Renatus CHARTIER editionis suae informis
Hippocratis et Galeni torno primo (a. 1639) inseruit. Multo
melius de Erotiano meritus est J. G. F. FRANZ, qui in
editione glossariorum Erotiani Galeni Herodoti (Lipsiae 1780)
omnia studia a prioribus in Erotiano posita congessit.

Vulgatam memoriam per saecula retentam tandem re-
pudiauit Ioseph KLEIN. Editione, quam Lipsiae a. 1865
euulgauit, subsidiis nouis librorum manu scriptorum usus,
id quod ei summae laudi uertendum est, recensionis melius
fundamentum struxit. Cum uero certam rationem certasque
leges codicibus ponderandis negligeret quaerere, apparatum
indigesta farragine lectionum futtilium obruit et textum haud
ita paucis coniecturis leui bracchio uexauit, arbitrio suo
plus aequo indulgens. Adde quod, cum ei primo contigerit,
ut editionem Erotiani fragmentis a Darembergio in lucem
protractis ornare posset, id munus parurn prospere perfecit,
uide supra p. xw. At nihilo setius paginas eius in editionis
huius marginibus exscribendas duxi, eo consilio maxime
commotus, quod Studia mea ad Kleinii paginas confor-
mata sunt.

5. DE RATIONE HVIVS EDITIONIS.

Iam postquam constituimus, quae subsidia nobis in
promptu sint, ad id transeamus, quod maxime quaeritur,
quo modo editio nostra adornanda sit. Ac superiore dis-
putatione quidem euictum esse putauerirn‚ glossarium bis
sormam mutasse neque in spe nobis fore, ut Erotianus
umquam redintegretur, qualem legerent qui eiusdem aetatis

