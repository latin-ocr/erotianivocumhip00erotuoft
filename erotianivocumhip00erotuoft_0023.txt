XIX

essent. Id igitur egi, ut textum epitomae 82 quam emenda—
tissimum efficerem, deinde fragmenta uarii generis adicerem.

Sed quoniam epitomator ΒΤ in glossis ad ordinem al-
phabeticum digerendis dimidia quasi uia substitit, ex accu-
rata epitomae seruatae cum libris Hippocraticis collatione
nec non scholiis Hippocraticis‚ quae eX' glossario formae Λ
hausta sunt, arcessitis, ad quos locos Hippocraticos singulae
glossae referendae sint, elicere possumus. Et quamquam
et aliquot remanent glossae, quibus certam equidem sedem
assignare non ualui, neque desunt quae ad quem librum
Hippocraticum pertineant me plane lateat, ordo tamen, quo
Erotianus singulos libros Hippocraticos perlegit, eo labore
restitui potest. En habes conspectum:

Ι. SEMIOTICA: Prognosticum. Prorrheticus I. De
humoribus. De diaeta (ἓ). Epidemiae I—VI. Aphorismi.

II. PHYSICA et AETIOLOGICA: De genitura. De
natura pueri. De natura hominis. De aere, aquis et locis.
De flatibus. De morbo sacro.

ΙΙΙ. THERAPEVTICA: Lex. De humidorum usu. De
sanitate. De locis in homine. De prisca medicina. De arte.
De medici officina. Vectiarius (i. e. capita quaedam amissa,
De ossium natura, Vectiarius). De ulceribus. De capitis
uulneribus. De uulneribus et telis. De fracturis. De arti-
culis. De uictu acutorum. De morbis I. De septimanis.
De morbis HI. De morbis ΙΙ. De affectionibus interioribus.
De morbis IV (ἓ). De mulierum affectibus 1—11. De steri-
libus. De haemorrhoidibus. De fistulis. De alimento.

IV. Presbeuticus. Iusiurandum.

In testimoniis igitur textui subiectis primum indicaui
locum Hippocraticum, ad quem cuiusque glossae lemma
reuocandum esse mihi uidetur. Cum arbitrio agendum erit,
id est, quotienscumque uox, de qua agitur, paruis inter-
uallis pluries occurret, semper primum quemque locum affe-
ram. Quicumque in huiusmodi locos diligentius inquirere
uolet, ad Stud. delego. Porro in testimoniis fragmenta

