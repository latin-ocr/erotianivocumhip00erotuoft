VIII

Ex his tribus formis ultima tantummodo ad nostram
aetatem integra peruenit. Forma genuina Δ quo modo dis-
posita suerit, quot qualesque glossas continuerit, diligenti
glossarii seruati perscrutatione diuinare possumus. Praeterea
scholia codicum quorundam Hippocraticorum fragmenta ab
epitomatoribus spreta nobis suppeditant. Formae 87 testis
est uir, qui ea usus est, Gregorius Corinthius, archiepiscopus
Corinthi saeculo XII ineunte.

His de re uniuersa praemissis nunc singula uideamus.

1. DE GLOSSARIO SERVATO 82.

Quindecim codicibus Erotiani glossarium traditum nobis
est. Omnes ex uno eodemque archetypo, minusculis lit-
teris XII fortasse uel XIII demum saeculo exarato, originem
duxerunt. ld et inde apparet, quod omnes eundem glos-
sarum ambitum eodem ordine afferunt, et magna in erro-
ribus consentio probat. Sed licet ex eodem omnes fonte
deriuati sint, in duas tamen classes discedunt, quarum al-
teri assignandi sunt hi: A V Vall. W B C K, alteri eique
multo deteriori hi: H L M O E F G. Mixtum quasi quen-
dam locum obtinet codex D, cuius prior pars, quam Da
signo, a codice H pendet, posterior, Db, ex K transcripta
est, cf. infra p. xl.

Codicum, quos melioris notae esse statui, curn aetate
tum uirtute facile principem sibi uindicat locum hic:

A VATICANVS gr. 277, quem in Erotiano A, in Hippo-
crate [6¹¹ appellamus, bombycinus, saeculi XIV, foliorum
474. Collectioni, quae uocatur Marciana Hippocratica,
praemissa sunt et glossarium Erotiani et glossarium Galeni,
illud fol. 2Υῤ9υ litteris minutissimis, crebris compendiis
scriptum. Contuli Romae a. 1914.

Ex hoc codice duo fluxerunt apographa, k et v. Peri-

erunt illa quidem, sed ad nos peruenerunt nepotes codicis
A, cum C K, tum V w B.

