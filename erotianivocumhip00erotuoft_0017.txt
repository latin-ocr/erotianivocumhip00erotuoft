Xlll

Totam igitur necessitudinem, quae inter codices inter-
cedit, ex hoc stemmate dinoscas:

ARCHETYPVS

 

Ex eis, quae exposuimus, elucet, ad Erotiani textum
constituendum quinque codices adhibendos esse: A et
H L M O. Fundamentum recensionis est A, signifer et
parens classis melioris, quem praecipue ducem secutus sum.
De hoc igitur codice sicubi in apparatu critico deerit ad-
notatio, concludere licebit, eum cum textu nostro concinere.
Sed quamquam ceteros omnes aequiparat coniunctos, in
uno hoc duce nequaquam acquiescere licet. Neque uero
in textu constituendo suo pretio priuandi sunt codices de-
terioris ordinis, id est H, qui inter eos libros excellit et
propius quam reliqui ad archetypi normam accedit, et
L M O, qui quattuor ut in uniuersum deteriores sunt, ita
nonnumquam meliora quam A praebent. Neque tamen
umquam singulis singulorum codicum erroribus apparatum
oneraui, ubi de uera lectione ex ceteris constabat, nisi tales

