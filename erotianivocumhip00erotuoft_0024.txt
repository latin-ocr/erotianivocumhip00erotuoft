XX

commemoraui, si quidem cum glossis conspirant (in frag-
mentis autem ratio contraria est). Additi sunt loci similes.
Ac mihi quidem in animo erat notare permultaque iam
conquisita habebam, quae a lexicographis, grammaticis,
scholiastis tradita sunt similia eis, quae Erotianus scripsit.
Neque uero sine dubitatione, consilio tamen gubernatoris
Corporis Medicorum Graecorum summe uenerandi cedens
sepositis omnibus, qui similis tantummodo argumenti sen-
tentias protulerant, eorum solum rationem habui, qui ipsi
scrinia Erotiani in usum suum excerpserant. Quo fit, ut
praeter Gregorium Corinthium glossaria dumtaxat Galeni
et Hesychii nec non scholia codicis Eu in Galeni glossa-
rium a me stud. 180 sq. recognita laudauerim. Qua etiam
in re haud raro ambigi potest, locus aliquis iure ad
Erotianum referatur an eodem solum ex fonte quo glossa
Erotiani repetitus sit. Quin etiam saepius glossae uel adauc-
tae uel, quod maxime euenit in Hesychio, cum glossis
aliunde sumptis conglutinatae et commixtae sunt, ut fines
glossarum singularum discerni iam nequeant. Proinde mo-
nitum uelim, me, ubicumque haesitarem, praeposita nota
'cf.' dubitationem significare uoluisse.

Apparatum criticum terminis quam potui angustis-
simis continui (cf. p. xm sq.). Quae adhuc pro codicum lec—
tionibus falso diuulgabantur, nusquam commemoraui. Quae
ad textum emendandum praeter editores contulerunt uiri
docti —— perpauci ei quidem perpauca — curae mihi habui
ut examinarem; coniecturarum uero nonnisi eas commemo-
raui, quae recto stare talo aut certe ueri similes esse uide-
rentur, inutiles missas feci. Per se patet haec praecipue
ualere in disiectis membris poetarum ab Erotiano allatis;
qui plura scire cupient, adeant editiones uelut Bergkii,
Kockii‚ Nauckii, aliorum. Ceterum monitos uelim lectores,
me et in hisce rebus et in aliis editionem meam normis
eis, quas curatores Corporis Medicorum Graecorum colla-
boratoribus proposuerant 1, commodasse.

¹ Normen fiir die Ausgabe der Medici Graeci.

